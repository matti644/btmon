# Ronkainen Eero
### TTOW0615 Mobile Application Development itsearviointi

Projekti on pääasiassa toteutettu parikoodauksena Matin kanssa. Eli molemmat meistä ovat olleet osallisena tavalla tai toisella kaikessa projektissa olevassa koodissa. Suurempi yksittäinen kokonaisuus itsellä oli toteuttaa käyttöliittymän alustava skaalaus ja kuvaajan piirto. Pienempinä osuuksina ovat olleet bluetooth moduulin alkuperäinen QML toteutus, joka löytyy projektista Main2.qml -tiedostosta. Yhteisinä suurempina osuuksina olivat datarakenteiden suunnittelu ja bluetooth datan muovaus projektin käyttötarkoitukseen.

Yhteensä käytin projektin jokaisen vaiheen mukaan lukien noin 60 tuntia. Eri asioihin käytettyä aikaa en ole mitannut projektin aikana mutta se on sisältänyt ainakin seuraavia asioita:

* Arduino + Bluetooth moduulin valmistus
* Raspberry Pi:n bluetooth koodin valmistus + ongelmanratkonta
* Qt dokumentaation, lähdekoodin ja foorumeiden luku (tiedonhaku)
* Ohjelmointi
* Testaus
* Esitelmän valmistus

Harmikseen projektissa kirjoittamani koodin laatu ei vastaa normaalia tasoani. Varsinkin viimeisen suuren ominaisuuden, käyttöliittymän kuvaajan piirtäminen, jäi todella karuun kohtaan palautuksen kohdalla. Samalla ryhmän vastuunjako petti, jonka takia jouduin ottamaan ohjat tiedonvälityksestä opettajalle. Tämä johti siihen että projektin aiheen ilmoittaminen myöhästyi.

Projektista kuitenkin saatiin toimiva puhelinohjelma, mikä toimii pääasiassa ongelmitta. Tuotoksen taso ei kuitenkaan vastaa itselleni asettamia odotuksia, eikä odotuksia, joita kolmannen vuoden opiskelijalta jo odotetaan. Täten arvosanaehdotukseni Research Projektin osalta on 1.

### TTOW0600 Mobile Project itsearviointi

Research Projektin jälkeen työntekomme itsenäistyi. Työnjaoksi syntyi, että toteutan käyttöliittymän osuuden ja Matti hoitaa konepellin alla olevan logiikan. Käyttöliittymän suunnittelu ei ollut kauhean vaativa homma, vaikka se ei pitänytkään loppuun asti. Tiedostojen listaus-komponentti jouduttiin uusimaan sunnitellusta teknisten ongelmien takia. Itse kehityksessä ilmeny erinäköisiä ongelmia, joiden ratkaisuun meni oma aikansa. Lopputulokseen olen kuitenkin tyytyväinen, sovellus tekee ne asiat mitkä meillä oli tavoitteena Research Projektin alussa jo toteuttaa. Ainoaksi harmikseni jäi oikeastaan se, etten kerennyt katsoa käyttöliittymän tyylitystä teknisten ongelmien ratkonnan takia.

Käytin Mobile Projektin yhteydessä noin 25-30 tuntia. Nämä tunnit ovat menneet seuraaviin asioihin:

* Tiedonhaku
* Dokumentointi
* Suunnittelu
* Käyttöliittymän rakentaminen ja ongelmanratkonta
* Tiedostonhallinta-komponentin alku

Arvosanaksi ehdottaisin kurssista arvosanaa 3. Teknisesti sovellus on toteutettu hyvin, mutta sen visuaalinen puoli jäi hyvin vajaanaiseksi.